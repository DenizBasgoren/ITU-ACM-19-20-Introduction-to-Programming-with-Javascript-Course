
Tanımlar
Kaynak kodu (Source code): Programcının yazdığı kod. Herhangi bir dilde olabilir.
Derlenmiş kod (Compiled code, machine code): Bir derleyicinin, kaynak kodunu alıp derleyip verdiği dosya. Bu dosya, bilgisayar tarafından çalıştırılmaya hazırdır. Bir diğer adı makine kodu.
Derleyici (Compiler): Kaynak kodunu alıp derlenmiş koda çeviren program. Bu derlenmiş kod bir dosya içine konur ve kullanıcıya geri verilir.
Editör: Kaynak kodunu yazmak için kullanılan herhangi bir programdır. Notepad gibi basit, VS Code gibi gelişmiş olabilir.

Not:
MS Word vb renkli, altı çizilmiş yazı yazılabilen programlar editör değildir! Onlarla yazılan dosyalar kaynak kodu sayılmazlar.

Derleme şekilleri:
1. Derleme (Compilation): Kaynak kodunu bir dosya şeklinde alır, üzerinde değişiklik yapmaz. Yeni bir dosyada kodu makine koduna çevirir, ve kullanıcıya verir.
2. Interpretation: Kaynak kodu parça parça alınır (genelde satır satır), onu makine koduna çevirip, hemen ardından çalıştırır. Sonuç olarak bir makine kodu dosyası vermez.
3. ByteCode yöntemi: Iki adımlı derlemedir. Birinci adımda kod ara forma çevirilir. Ikinci adımda, başka bir derleyici ara formu makine koduna çevirir.

Derlemeli diller: C, C++ ...
Interpreted diller: Python, Javascript ...
Bytecode yöntemiyle çalışan diller: C#, Java ...

Not: Java ile Javascript (Dersin odağı) tamamen farklı dillerdir. Isimlerinin benzer olmasının sebebi bir pazarlama taktiğiydi.

Onemli: Bir dilin birden fazla derleyicisi olabilir ve hepsi, kaynak kodunu farklı bir şekilde algılayıp, farklı makine koduna çevirirler. Örneğin GCC ile derlenmiş C kodu çok hızlı çalışırken, TurboCC ile derlenmiş aynı C kodu yavaş çalışabilir, hatta hiç çalışmayabilir.

Onemli: Websiteleri, html, css ve javascript dilleriyle yazılan programlardır. Web tarayıcıları bu 3 dilin kodunu interprete edip sonucu kullanıcıya verir.

Her tarayıcı ayrı bir şirket tarafından yazıldığı için kaynak kodunu aynı şekilde makine koduna çevirmeleri beklenemez. Bu yüzden bazı tarayıcılar (Internet explorer) kodu düzgün algılayamayıp beklenmeyen sonuçlar verirler.

2019 itibariyle en çok tercih edilen tarayıcılar:
- Chrome
- Firefox
- Safari
- Edge

Javascript, websitelerin yazıldığı dildir. Interprete edilen diller grubuna girer. Interpreteri web tarayıcılarıdır. Javascript kodunu internetten indirip, daha sonra interprete edip, oluşan görüntüyü (websitesini) ekrana verirler.

Javascriptin avantajları
- Programcı bir derleyici kullanmak zorunda kalmaz, çünkü web tarayıcıları herkesin bilgisayarında var
- Programcı programını paylaşmak için kullanıcılarından programı yüklemelerini istemez. Javascript kodunu paylaşmak için sadece websitesinin adresini (ing. URL) paylaşması yeterlidir.
- Çok esnek bir dildir. Bir satır kodla halledilmesi beklenen kod bir satırla halledilir.
- Programcının bilmesi gerekmeyen bütün teknik detaylar programcıdan gizlenmiştir. Dolayısıyla programcı sadece yazdığı programın mantığına odaklanabilir.
- Interprete edilen bir dil olduğu için program satır satır yazılabilir.


Javascript kodu nasıl çalıştırılır
1. Index.html adında dosya oluşturulur. Bu bir ayar dosyasıdır ve asıl kodu içermez. Html dosyasında yapılacak tek şey, çalıştırılacak js kodunun bilgisayarın neresinde olduğunu belirtmektir.
2. Index.html içine alttaki kod kopyalanır. Bu kod tamamen kopyala-yapıştır kodudur ve ders boyunca üzerinde fazla değişiklik yapılmayacaktır.


<!DOCTYPE html>
<html>
<head>
    <meta charset="UTF-8">
    <title>Başlık</title>
</head>
<body>
    
    <script src="main.js"></script>

</body>
</html>


3. Index.html nin yanına main.js dosyası oluşturulur.

4. Içine kaynak kodu yazılır. Kaydedilir.

5. Index.html dosyası web tarayıcısı ile çalıştırılır.



Editör olarak Visual Studio Code kullanmanın avantajları:
(NOT: Visual Studio değil, Visual Studio Code. Birincisi 4 gb iken ikincisi 50 mb boyutundadır.)
- Kodda yanlış yazılan yerler kırmızıyla işaretlenir. Hataları bulmak kolaylaşır
- Editor kodu kendisi tamamlayabilir.
- Kod renklerle boyanabilir. Boyanınca nerenin bir fonksiyon, nerenin bir string olduğu daha rahat görülür


Diğer populer editorler:
- Atom
- Sublime Text
- Notepad++
- Brackets


IDE (Integrated Development Environment) nedir
- Hem editör hem derleyici aynı programın iki parçasıysa o programa ide denir. Mesela ide ile kod yazılıp, tek bir tuşla yine aynı programın içindeyken derlenebilir ve sonucuna bakılabilir. Örn Matlab


